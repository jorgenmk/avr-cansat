\chapter{Innledning}
\section{Bakgrunn}
CanSat er en konkurranse utviklet i USA, hvor deltakerne får anledningen til å følge designgangen av et system tiltenkt luftrommet. Konkurransen tar for seg alle aspekter ved et luftfartsprogram, fra innledende prosjektering til gjennomgang av hvordan oppskytningen foregikk. Prosjektet og dets krav er utformet med tanke på de forskjellige aspektene og krav til måledata, kommunikasjon og automatiserte operasjoner. Hvert lag blir evaluert og gis poeng etter tidsplanlegging, design og demonstrasjonsflygning.

CanSat ble introdusert av professor Robert Twiggs i USA mot slutten av 90-tallet. CanSat går i korte trekk ut på at studentene skal bygge instrumenter som passer inn i en brusboks, skyte den opp med en rakett til flere kilometers høyde og motta data fra boksen mens den faller ned mot jorden igjen i en fallskjerm. Ideen var å kunne gi studentene et romrelatert prosjekt nært knyttet opp til større satellittprosjekter, som ikke spant seg over flere år, ikke kostet flere millioner og som kunne involvere flere studenter. Konseptet ble gjennomført som en konkurranse som gikk over ett semester, slik at det ble lettere å tilpasse studentenes undervisning. Konkurransen ble også delt mellom ett avansert nivå og ett lett nivå slik at også videregående skoler hadde muligheten til å delta.

Siden 2004 er CanSat konkurransen blitt en årlig hendelse i USA, med forskjellige regler for hva CanSat'en skulle utføre fra år til år. I Japan er CanSat også etablert som et prosjektfag studentene kan velge i utdanningen.

I regi av \ac{NAROM} er Norge nå som ett av de første landene i Europa i ferd med å etablere en nasjonal CanSat-konkurranse. NAROM er samlokalisert med Andøya Rakettskytefelt, og ble offisielt åpnet i år 2000 av daværende utdaningsminister Trond Giske. NAROM er et nasjonalt senter/skolelaboratorium for alle utdanningsnivå innenfor romrelatert opplæring. Utvikling og gjennomføring av undervisningstilbudene skjer i nært samarbeid med utdanningsinstitusjoner. De siste årene har det årlig vært mer enn 2500 elever, studenter, lærere og andre i NAROMs aktiviteter.

\section{Oppgavebeskrivelse}
Med utgangspunkt CanSat-konkurransen fra USA lanserte NAROM en bacheloroppgave som gikk ut på å designe og bygge en CanSat med tilhørende mottakersystem. Oppgaven var ganske åpen, men det var ønskelig at CanSaten inneholdt radiosender, trykk, temperatur, fuktighetssensor og GPSmodul. Kameramodul og eventuelt annen payload kunne bygges ut til videre utvikling. Til forskjell fra konkurransen i USA der CanSat blir sluppet fra ballong ved 1000~meters høyde, ville NAROM sende CanSaten opp ved hjelp av en rakett til ca 9~km over havet utenfor Andøya.

Gruppen så for seg at den største utfordringen ved å velge denne oppgaven kom til å bli det faktum at CanSaten skulle sendes opp over vann. Elektronikk og saltvann fungerer dårlig sammen, så innkapsling av CanSaten kom til å bli en utfordring. I tillegg hadde ingen vært borti GPS, og tidligere erfaringer tilsier at programmering pleier å ta lang tid.

I innledningsfasen ble det bestemt at CanSaten bør bygges som et modulbasert system, der CanSaten minst skulle inneholde GPSmodul, temperatursensor, trykksensor, fuktsensor og akselerometer. Et modulbasert system gjør det enklere å gjennomføre fremtidige forbedringer og oppgraderinger.

\section{Mål}
Ved oppstart av hovdprosjektet ble følgende mål definert i forprosjektet:

\subsubsection{Effektmål}
Fremme interessen for avionikk. Dvs. et luftfartøys elektroniske komponenter. Disse inkluderer som regel flyinstrumenter, navigasjons- og kommunikasjonstyr, og eventuelt datamaskiner og radar.

Forsøke å etablere CanSat-konkurransen i det norske studentmiljøet

\subsubsection{Resultatmål}
\begin{itemize}
\item Utvikle en fungerende CanSat-prototyp som skal kunne skytes opp i troposfæren.
\item Utvikle et modulbasert avionisk kit som skal fungere under ekstreme forhold (-50 °C, 9G)
\item Prosjektet skal ferdigstilles til 25. mai 2009
\item Gruppemedlemmene skal i gjennomsnitt bruke ca 450 arbeidstimer på prosjektet.
\item Kostnadsrammen for prosjektet er maks 5000 kroner.
\end{itemize}

\subsubsection{Prosessmål}
\begin{itemize}
\item Øke egen kompetanse på design og produksjon av kretskort
\item Utvide egen erfaring med verktøy som programvare, måleutstyr etc.
\item Oppnå større faglig innsikt
\item Forbedre egen planleggings og samarbeidsevne
\end{itemize}

\subsubsection{Oppbygning av rapporten}
Denne hovedprosjektrapporten starter med en innledning som går igjennom oppgavebeskrivelse og hvilke mål gruppen har satt seg for prosjektperioden. Deretter følger et innledende teorikapittel som tar for seg sentrale teoretiske emner som er felles for hele prosjektet.

Leseren blir deretter presentert for hver enkelt modul, som tilbyr en grundigere gjennomgang av beregninger, analyser og forklaringer. Disse kapitlene vil fokusere på en grundig teoretisk gjennomgang av de mest relevante emnene i tillegg til problemstillinger og implementasjon av løsninger.

Avslutningsvis oppsummeres de viktigste erfaringene og refleksjonene i en sammenfattet konklusjon.

Vedlegg \ref{app:regnskap} er en oversikt over kostnader i forbindelse med prosjektet, mens vedlegg \ref{app:scematics} inneholder kretsskjema til all maskinvare.