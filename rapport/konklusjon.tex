\chapter{Konklusjon}
I dette hovedprosjektet har det blitt arbeidet med å planlegge, designe og bygge en CanSat som skal kunne skytes opp i troposfæren på oppdrag fra \acs{NAROM}. Arbeidet med hovedprosjektet startet 6. januar 2009 med et orienteringsmøte der veilederne var tilstede, og har fortsatt frem til 25. mai 2009. Gruppen har fått erfare hvordan det er å jobbe med et prosjekt der det kreves bred kompetanse og evnen til å kunne tenke løsningsorientert. I forhold til de målene som ble utformet i forprosjektet er det blitt noen avvik. Disse avvikene skyldes i hovedsak at prosjektetgruppen valgte å lage komplekse moduler som bød på større utfordringer enn først antatt. 

\section{Oppnådde effektmål}
Prosjektgruppen har laget en prototyp som kan bygges ut med nye finesser og brukes av andre med lignende bakgrunn. Prototypen leveres til NAROM som kan bruke den som modell til inspiasjon og eksempel på hvordan en CanSat kan utformes. Målgruppen trenger ikke inngående elektronikkunnskaper for å forstå det grunnleggende konseptet med konkurransen. Dette gjøre det mulig for NAROM å enkelt kunne fremme interessen for CanSat i det norske studentmiljøet.

\section{Oppnådde resultatmål}
Gruppen hadde satt seg som mål å utvikle en fungerende prototyp, klar for å skytes opp i troposfæren med rakett eller <<CanSat-launcher>>. På grunn av større tidsforbruk enn først antatt, måtte design av innkapslingen utsettes. Utvikling av innkapsling er også det området hvor gruppen har minst faglig kompetanse. Gruppen mener dette avviket er akseptabelt siden innkapslingen er planlagt ferdigstilt i løpet av sommeren 2009. Siden innkapslingen er uferdig, er det også vanskelig å teste CanSatens evne til å motstå saltvann, støt, trykkforskjeller, temperatur osv.
Gruppen har satt seg som mål å begrense de økonomiske kostnadene i henhold til innvilget budsjett på 5000 kroner fra NAROM. De estimerte materialkostnadene beløper seg på ca. 4300 kroner og gruppen sier seg fornøyd med budsjettet. 
Gruppen har satt seg som mål å ferdigstille prosjektet med færrest mulig timer over det fastsatte målet på 2100 timer. Med et faktisk timeantall på 2505 kan gruppen si seg fornøyd med tanke på de nye utfordringene som oppsto.

\section{Vurdering av prosessmål}
Gruppen har jobbet mye med programmene Eagle fra CadSoft for å designe modulene, og Atmels AVRStudio for å utvikle kildekoden til mikrokontrollerene i CanSaten. Prosjektdeltakerene har med dette utviklet en høyere kompetanse innenfor ofte brukte applikasjoner innen elektronikkbransjen. Gruppen har fått stor innsikt med hvordan det er å jobbe med små overflatmonterte komponenter, mikroskop, avanserte måleinstrumenter, IR-ovn, næringslivet, RF-design, kretskortproduksjon, feilsøking osv. Dette har ført til at alle gruppemedlemmene har fått større faglig innsikt og bredere kompetanse. Prosjektdeltakerene har også gjennom perioden utviklet meget god samarbeidsevne og blitt bedre til å planlegge.

