\section*{Forord}

Denne rapporten er dokumentasjon på arbeidet som er utført i forbindelse med hovedprosjekt ved Høgskolen i Sør-Trøndelag. Den tar for seg arbeidet og utfordringene med å bygge en Cansat. CanSat er en sammensmelting av to ord, Can fra engelske ``soda can'' og satellitt. En CanSat er en satellittmodell på størrelse med en 0.33 liters mineralvannsboks, inneholdet betstår av elektronikk som gjør den i stand til å innhente atmosfærisk data og sende det til jorden. Oppdraget er gitt av \ac{NAROM} for å utvikle en prototype til bruk i å etablere en nasjonal CanSat-konkurranse.
\\
\\
Rapporten er skrevet av Mats Møller Bæren, Jørgen Kvalvaag, Gaute Nilsson og Joakim Andre Tønnesen, elektronikkstudenter ved Høgskolen i Sør-Trøndelag. Hovedprosjektet ble påbegynt med et møte for å kartlegge prosjektet 06. januar 2009  og fortsatte til 25. mai 2009. Arbeidet og grunnlaget for rapporten har forgått ved Høgskolen i Sør-Trøndelag og Norbit lokalisert på Lade Teknopark i Trondheim.
\\
\\
I hovedsak henvender rapporten seg til personer med bakgrunn innenfor eletronikk og teleteknikk, med vekt på personell ved Høgskolen i Sør-Trøndelag og \ac{NAROM}, men vi inviterer alle som har interesse av rapporten til å komme med tilbakemeldinger.
\\
\\
Vi vil rette en stor takk til Stein Øvstedal og og Valdemar Finnanger for gode innspill som veiledere for Cansatgruppen, Atmel for komponenter, Nordic Semiconductor for utviklingsverktøy og alle andre som har bidrat til prosjektet. Radiokortet er designet etter idè fra Steffen Kirknes. Så en stor takk til Steffen Kirknes og resten av Norbit for hjelp til montering, feilsøking og produksjon av radiokretskortet.
